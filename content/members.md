+++
date = '2025-05-10T17:36:00+02:00'
title = 'Członkowie Antraktu'
+++

### Danka Greding
**kierowniczka, reżyserka, scenopisarka, aktorka** - założycielka Teatru Studenckiego UMK “Antrakt”, studentka kulturoznawstwa. W Antrakcie współtworzyła scenariusze “Tajemnej Historii” i “Legendy o Karmazynie”, reżyserując i występując w obu ww. spektaklach. Przed Antraktem występowała w Teatrze R. Bezimienni przy toruńskim MDK. W 2022 roku otrzymała Nagrodę Rektora za działalność organizacyjną na rzecz społeczności akademickiej, a w 2024 r. zrealizowała projekt “Kultura studencka w działaniu” w ramach Stypendium Miasta Torunia w dziedzinie kultury. Norweski to jej drugi język, a w wyjątkowych sytuacjach nawet pierwszy. Jest zadeklarowanym morzarzem.   

### Mikołaj Dobek
**kierownik, kierownik produkcji, scenopisarz, reżyser** - założyciel Teatru Studenckiego UMK “Antrakt”, absolwent archeologii i doktorant w Academia Atrium Humanorum. W Antrakcie współtworzył scenariusze “Tajemnej Historii” i “Legendy o Karmazynie”, reżyserując oba ww. spektakle. Kieruje produkcją i organizacją wszystkich inicjatyw Antraktu. Ex-ultras Wisły Płock. Jest zadeklarowanym górarzem. 

### Palina Kuzemchyk
**reżyserka, prowadząca warsztaty artykulacji, oddechu i emisji głosu** - w Antrakcie od 2023 r. Pomysłodawczyni realizacji i reżyserka czarnej komedii “Cyjanek potasu”. Była studentka Państwowej Akademii Sztuki w Mińsku (Białoruś), na kierunku reżyseria teatru dramatycznego; absolwentka Mińskiej Szkoły Sztuki Dramatycznej Olega Kotsa; aktorka Teatru na Nemidze przy MSSD (Białoruś); absolwentka kulturoznawstwa na UMK. I pamiętajcie: Tempo/Rytm!

### Natalia Browarczyk
**choreografka, reżyserka, aktorka** – w Antrakcie od 2022 r., studentka kulturoznawstwa, absolwentka Ogólnokształcącej Szkoły Baletowej im. Janiny Jarzynówny-Sobczak w Gdańsku w 2021 roku. Nauczycielka baletu i zawodowa tancerka. Autorka choreografii do wszystkich spektakli naszego Teatru. Zagrała w spektaklu “Legenda o Karmazynie”. W 2025 r. otrzymała Stypendium Miasta Torunia w dziedzinie kultury, w ramach którego zrealizuje w Antrakcie spektakl taneczny na podstawie książki “Nie opuszczaj mnie” Kazuo Ishiguro. Wszyscy się jej boją, ale to lubią. W przeciwieństwie do Boga, Natalia daje aktorom więcej, niż potrafią udźwignąć. 

### Jakub Michalak
**aktor** - W Antrakcie od 2022 r., student psychologii. Członek Zarządu ds. Kultury Studenckiej w Samorządzie Studenckim UMK.  W czasach licealnych aktywnie uczestniczył w życiu kulturalnym łowickiej pijarskiej Szkole Królowej Pokoju. Śpiewa w zespole Melochorda. Organizator i twarz OPKS, czyli Michalakfestu. Gdy jest zdumiony, zaskoczony lub zmartwiony wypowiada słowa: “O rety”. Kiedy już znudzi mu się Samorząd Studencki rozpocznie karierę polityczną. 

### Jakub Stępień

![Jakub Stępień](/images/stepien.jpg)

**aktor, subkultura, koneser codzienności** - W Antrakcie od 2024 r. Wcześniej występował w grupie Scena Młodych Studio P przy toruńskim MDK. Zdobył tam taką odznakę bo był fajny. Enrique, Henry, Wilk - co spektakl praktycznie gra to samo. W wolnych chwilach jest samochodem. Powszechnie uznawany za nieśmiesznego. Chciałby umrzeć z miłości. Jego zaimki to kalafior/tadeusz. 

### Norbert Pytel

![Norbert Pytel](/images/norbol.jpg)

**aktor, produkcja filmowa, stolarka okienna, różdżkarstwo** - W Antrakcie od dnia jego powstania, student dziennikarstwa, niedoszły historyk. Poza grą w spektaklach odpowiada za postprodukcje promocyjnych materiałów wideo. Działa w Radio Sfera UMK. Zadzwonił kiedyś na policję, gdy zobaczył jak ktoś kradnie kinder czekoladki w Lidlu. Zodiakalny śmieszek, powszechnie uznawany za dowcipnego. Udaje, że zna łacinę. Niedoszły papież. 

### Piotr Pawłowski
**aktor** - W Antrakcie od 2022 r., student ochrony dóbr kultury (konserwatorstwo). Przed dołączeniu do Antraktu występował w Młodzieżowym Teatrze Wirtualnym przy RCK - Fabryka Emocji w Pile, w takich produkcjach jak: “Frunąć v.2” oraz “Antropocen”. Entuzjasta Muzeum Wsi Lubelskiej w Lublinie. Toruński przewodnik. Obywatel wszechświata. Niektórzy twierdzą, że jak dotknie kiedyś jakiegoś Pawła Piotrowskiego to zniknie. 

### Anna Piórkowska
**aktorka** - W Antrakcie od 2023 r., studentka kulturoznawstwa i psychologii. Czasem pisze też recenzje teatralne, nieprzychylne. Na szczęście nie nam. Na co dzień karmelarz. Powszechnie uznawana za zabawną.

### Milena Frej
**aktorka** - W Antrakcie od 2024 r., studentka prawa. Rozwija się także w piosence aktorskiej i poezji śpiewanej, laureatka ogólnopolskich konkursów i festiwali. Powszechnie uznawana za zabawną oraz czarującą i super dziewczynę ogólnie. Kocha grille i silent disco.

### Iga Maciejewska
**aktorka, obsługa Instagrama i TikToka** - W Antrakcie od 2022 r., studentka pedagogiki wczesnoszkolnej. Koordynatorka teatralnych social mediów. Przed dołączeniem do Antraktu występowała w Teatrze Scena Młodych Studio P przy toruńskim MDK. Zodiakalna gwiazda. Kocha dzieci i grupę muzyczną “Modelki”. W wolnych chwilach zmienia się w  chińczyka. 

### Patrycja Łajewska
**aktorka** - W Antrakcie od 2022 r., studentka prawa. Okazjonalnie stand-uper.  Wiecie jak się nazywa związek grafów? § 

### Łukasz Gołębiewski

<div style="text-align: center;">
  <img src="/images/goleb.jpg" alt="Łukasz Gołębiewski" style="max-width: 100%; height: auto;">
</div>

**aktor, twórca i administrator portalu internetowego** - W Antrakcie od 2024 r., student architektury informacji. Przed dołączeniem do Antraktu występował w…wszędzie, ale przede wszystkim w Teatrze Tu z Czarnkowa. Entuzjasta organicznych związków chemicznych. Przyszły ksiądz Robak. Kradnie żarty od Ania Piórkowska, stylizując się na osobę zabawną, którą nie jest. 

### Tomasz Dziak
**aktor** - w Antrakcie od 2025 r., absolwent Państwowego Policealnego Studium Musicalowego im. D. Baduszkowej w Gdyni. Wcześniej występował m.in w grupie Podniebni. Gdy się urodził, nie miał imienia. Rodzice powiedzieli: “Nie masz, to masz” i tak mu zostało. 

### Natalia Marchelak
**kierownik techniczna** - w Antrakcie od 2023 r., studentka kognitywistyki. Odpowiada za reżyserię świateł wszystkich spektakli Antraktu. Swoje wcześniejsze doświadczenia teatralne wiąże z działalnością w Scenie Młodych Studio P. Wielbicielka ciepła żarówy i trzasku winyla. Należy do gangu świeżaków i współtworzy kolektyw artystów spożywczych “Włoszczyzna”.

### Joanna Kobielska
**producent** - w Antrakcie od 2024 r., studentka filologii klasycznej. Jest współproducentką aktualnie granych spektakli, a także pełni funkcję inspicjentki. Demaskatorka zakulisowych kłamstw głównych bohaterów. Zna tekst lepiej niż większość aktorów, ale się tym nie chwali. 

### Jakub Kaliski
**techniczny** - w Antrakcie od 2022 r., student informatyki oraz politologii. Podczas spektakli Antraktu odpowiada za obsługę techniczną i multimedialną. Współtworzy “Chłopy Podcast” na Spotify oraz prowadzi studio tatuażu “U Dziada Dziary”. Gwiazda TVN. Dostał zaproszenie do Kuby Wojewódzkiego ale nie poszedł. Podobno nie pochodzi z Kalisza.

## Artyści współpracujący: 

### Tomek Misiak
**muzyk** - Współpracuje z Antraktem od 2023 r., student informatyki. Główny twórca soundtracku do “Legendy o Karmazynie”. Perkusista, gitarzysta i producent w zespole Etterklang i współtwórca projektu Kokon. Aktualnie pracuje nad soundtrackiem do spektaklu na podstawie książki “Nie opuszczaj mnie” Kazuo Ishiguro.  

### Filip Figiel
**muzyk** - Współpracuje z Antraktem od 2023 r. Współtwórca utworów promujących spektakle Antraktu. Basista w zespołach Nelcor i Etterklang, producent. Aktualnie pracuje nad soundtrackiem do spektaklu na podstawie książki “Nie opuszczaj mnie” Kazuo Ishiguro.

### Dawniej z Antraktem współpracowali: 
Maria Podolecka, Aleksandra Matuszewska, Natalia Cywińska, Agata Kobus, Oskar Cyms, Wiktor Szymański, Jakub Zych, Jan Englert, Bartosz Myśliński, minecraftblow, Eryk Trzciński. 
